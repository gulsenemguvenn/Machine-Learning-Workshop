 Denetimli ve Denetimsiz Öğrenme
 Makine öğrenmesi (Machine Learning), verilerden otomatik olarak öğrenen algoritmalar geliştirmeyi amaçlar. Öğrenme sürecinin yapısına göre modeller genellikle iki temel gruba ayrılır: Denetimli öğrenme (Supervised Learning) ve Denetimsiz öğrenme (Unsupervised Learning).

 Denetimli Öğrenme (Supervised Learning)
 Denetimli öğrenmede, algoritmaya verilen veriler hem girdi (X) hem de etiketlenmiş çıktı (Y) içerir. Model, bu örneklerden öğrenerek yeni veriler için tahmin yapmayı öğrenir.Tahmin veya sınıflandırma problemlerini çözmek için kullanılır.

 Yaygın Algoritmalar:
 Doğrusal Regresyon
 Lojistik Regresyon
 Karar Ağaçları
 KNN
 Destek Vektör Makineleri (SVM)

 Kullanım Örnekleri:
 Ev fiyat tahmini (regresyon)
 Bir e-postanın spam olup olmadığını tahmin etme (sınıflandırma)
 Görüntüdeki nesneleri tanıma (kedi mi köpek mi?)

 Dikkat Edilmesi Gerekenler:
 Veri etiketli olmalıdır (etiketlenmiş veri toplamak zaman alabilir).
 Eğitim verisinin kalitesi modelin başarısını doğrudan etkiler.
 Aykırı değerler veya dengesiz sınıflar, öğrenmeyi bozabilir.

Denetimsiz Öğrenme (Unsupervised Learning)

Denetimsiz öğrenmede veriler etiketsizdir. Model, verilerdeki gizli desenleri, gruplamaları veya dağılım yapısını kendi başına keşfetmeye çalışır.Veri keşfi, segmentasyon, boyut indirgeme gibi problemler için kullanılır.
Yaygın Algoritmalar:
K-Means Kümeleme
Hiyerarşik Kümeleme
Principal Component Analysis (PCA)
DBSCAN

Kullanım Örnekleri:
Müşteri segmentasyonu (benzer alışveriş davranışlarına göre gruplama)
Sosyal medya kullanıcılarını etkileşimlere göre sınıflandırma
Boyut indirgemeyle görselleştirme

Dikkat Edilmesi Gerekenler:
Etiketli veri olmadığından sonuçlar yorumlamaya açıktır.
Kümeleme algoritmalarında k gibi bazı parametrelerin dikkatli seçilmesi gerekir.
Gerçek hayattaki anlamlı grupları bulmak bazen zordur.

Denetimli öğrenme, elimizde doğru cevaplar (etiketler) olduğunda net tahminler yapmak için kullanılır. Denetimsiz öğrenme ise etiketlerin olmadığı durumlarda verinin yapısını anlamaya yönelik kullanılır. Hangi yöntemin kullanılacağı, sahip olduğun veri yapısına ve çözmek istediğin probleme göre değişir.



